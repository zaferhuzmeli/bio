---
layout: post
title: "Ercan Altug ile röportaj"
date: 2016-12-21
categories:
  - Hayat
description:
image: https://s24.postimg.org/e0yfx17kl/DSC_0151.jpg
image-sm: https://s24.postimg.org/e0yfx17kl/DSC_0151.jpg
---
Selamlar! Blogumuza yeni bir konsept getirdik. Geçen sene, etkinliğe katıldınız, konuşmacılarımız canlı olarak izlediniz, veya Youtube üzerinden izlediniz yada henüz izlemediniz. Her durumda, konuşmacıları daha yakından tanımak ve onların bu konuşmayı yaparken akıllarından geçenlerinden tutun en sevdikleri sebzelere kadar, merak ettiklerinizi öğrenmek için bir, onlarla bir röportaj gerçekleştirdik. İlk röportajımız, eğlenceli sunumuyla akıllarda kalan Ercan hocamız, yani Ercan Altuğ Yılmaz. Röportajların devamı için takipte kalın TEDxeverler! Ayrıca, Ercan hocanın konuşmasını da en alttaki linkten izleyebilirsiniz.

***Klasik bir soruyla başlayalım, sahneye çıktığınız anda ne hissettiniz?***

-Açıkçası keyfini çıkardım. Yavaş adımlarım ve sahneyi süzmem ondandır. Yıllar sonra izlenecek olması da benim için o an düşündüğüm bir motivasyondu, zamanın durduğu anlardandı.

***Provalarda ekiple birlikte çalıştınız, bunlar nasıldı?***

-Bence en keyiflisi provalardı şaka yapmıyorum. Birçok yerde sunum yapıyorum ancak beni geliştirici ve özellikle katılımcıların ilgisini çekebilecek noktaları bana hiç çekinmeden geri bildirim veren genç arkadaşlar benim konuşmamda en az benim kadar pay sahipleri. Onlardaki sunumlarımdaki istedikleri güncellemeleri yaptıkçaki mutluluğu hiç unutmayacağım.

***Etkinliğimiz sizin üstünüzde nasıl bir etki bıraktı?***

-En önemlisi birçok güzel insanla tanıştım. Hala kontak halinde olduğum ve birçok projeyi tetikleyen bir event oldu. Sandığınız gibi sadece katılımcıları değil aktarım yapanlar arasında da inanılmaz paylaşımlar ve öğrenmeler oluyor.

***Etkinligimiz sizi değşitirdi mi? Veyahut bir şeylere bakis açınızı etkiledi mi?***

-Tabiki. En basitten Alper bey’in konuşması sonra sanatın insan hayatını ne kadar çok etkileyebileceğini ve bir insanı nasıl farklılaştıracağını gördüm. Devamında hayranlıkla Alper beyin etkinliklerini ve müziğe olan tutkusunu takip ediyorum.

***Mümkün olsa, yine konuşmak ister misiniz? Evetse, bu sefer daha farklı bir şey yapar mıydınız?***

-Tabiki, soranlara şöyle diyorum yaptığım son TEDx konuşması olmayacak. Kesinlikle bu sefer biraz daha katılımcılarda da basit bir parmak oyunu yerine dijital bir oyunla ekranda oyunu yaşatmak isterim. VR, AR gibi teknolojilerle de beraber olabilir bu tarz bir TEDx ile oyunlaştırmayı yaşatarak yapmak isterdim.

***Yakın bir zamanda konuşma yapacak olsanız, bu sefer nasıl olurdu?***

-Bunun cevabını sanırım yukarıda verdim, yeni teknolojilerle oyunlaştırma çok çok iyi bir ikili bunu Pokemon GO zaten gösterdi, ben de konuşmamda bunu deneyimletmek isterdim sadece aktarmak yerine.

***Etkinlikte en beğendiğiniz konuşmacı kimdi?***

-Aslında Cem Seymen’i ve mesajlarını çok beğeniyorum. Gençler için çok iyi bir rol model ve bence sosyal bir sorumlulukla vizyonu da var. Kendisini sahneye gönderen ve karşılayanlardan olduğum için onun her akşam ana medyada televizyonda olan birisi olmasına rağmen oradaki mütevaziliği ve  gençlerle olmasından dolayı heyecanı da benim unutmayacağım bir anımdır. Dediğim gibi Alper bey’in sanatla yedirilmiş konuşması ve kişiliği beni çok etkiledi, TEDx’in bana olan en önemli kazançlarındandır kendisi. Merve’nin konuşması yine ilk provada izlerken dayanamayıp, açıkçası çok duygulandım, ve de çıkmıştım sonunu bilmediğimden,herkesin bir hikayesi vardır ama Merve çok çok iyi bir anlatıcı. Barış benim uzun zamandır tanıdığım bir arkadaşım, hikayeleştirmesi gayet iyiydi. Sanırım herkesi sırayla sayacağım ama şimdilik burada bırakayım.

***Organizasyonda eksik bulduğunuz/ en beğendiğiniz şey neydi?***

-Sanki öz eleştiri gibi olacağından sanırım hiç eksik bulamadım şimdi, zaten söylemiştim. Bence birçok yıldır Batuhan ve ekibi bu işi yaptığından bizden çok daha hakimdiler süreçlere. En beğendiğim ve o zaman standart sandığım 3 boyutlu yazıcıdan çıkmış kırmızı X harfiydi. Hala işyerimde masamda monitorumde asılı duruyor, konuşmacılar da takmıştı bence çok güzel bir sembol.

***Gelecek konuşmacılar icin tavsiyeniz/ söylemek istediniz bir fikriniz var mı?***

-Konuşmalar mutlaka seyirciyi de içine almalı ve en sonunda akılda kalan mesajınızı iyi vermelisiniz. O gün izleyenlerin yanı sıra internette de izleyenler hemen bir düşüncelerini hayata geçirecek pratik bir fikri satın almalılar.

***Dinleyiciler icin söylemek istediğiniz bir şey(ler) var mı?***

-Mutlaka sahnedeki sahnelenen sunumdan kendi hayatlarına dokunacak ve değiştirecek mesajları almaya çalışsınlar. Mark Zuckerberg geçtiğimiz günlerde açıkladı; okuduğu kitapların sahiplerine ulaşıp bunu böyle anladım doğrumu,burasını anlayamadım gibi iletişime geçiyormuş, siz de konuşmacılarla anladıklarınızı, fikirlerinizi ya da anlayamadığınız kısımları sorun aktarımdan emin olun.

***Gelecekte, dinleyici olarak katılmak ister misiniz?***

-Tabiki, 2017 zaten not aldım bile hem bu sefer Zorlu PSM’de yapılacak hem daha büyük hem de diğer kıymetli konuşmacı arkadaşlarımızla bir araya gelmek için iyi bir fırsat olacak.

***En beğendiğiniz (bizim etkinlik dışında) TED(x) konuşması nedir?***

-Ahmet Naç beni oldukça şaşırtmış ve etkilemişti. Varolan günümüz koşullarından dolayı unutulmaya yüz tutmuş yakın Cumhuriyet tarihi ve bu ülkenin kurucusu Atatürk ve silah arkadaşlarını önder gören öğretmenin benzer hikayelerine ihtiyacımız çok.

***Sahnede kendinizi izlemiş olsaydınız, konuşmanız hakkında ne düşünürdünüz? En etkilendiğiniz kısım hangisi olurdu?***

-Sanırım konu çok eğlenceli olduğu için daha eğlenceli anlatsın isterdim. Oyunlaştırma’nın doğası çok eğlence odaklı olmaması gerektiğinden gücünü oyunlardan aldığı için ben bir eğitimci gibi biraz aktarım da yaptım, bir süre sonra sıkıcı olabiliyor ilgili bile olsanız onları azaltıp etkileyici örnekleri çoğaltırdım. Etkilendiğim kısım sanırım duymadıysam ‘Aşık Atmak’ olurdu ya da Artırılmış Gerçeklik örnekleri olurdu.

***Sizce, bir TED(x) konuşmacısı olmak için ne gibi özellikler gerekiyor? Veya bir özellik gerektiriyor mu?***

-Bence orada bir netlik olmalı. Mutlaka bir konuda uzmanlaşmış ve bunu deneyimleriyle aktarabilecek birisi olmak gerekiyor. Bu konunun da geniş kitlelerin ilgisini çekmesi şart. Bu yüzden popüler camiadan da konuşmacılar var ancak hem konuşma hem mesaj hem sunumda hem internette karşılık bulmuyor. Ama Ahmet Naç öğretmenimiz gibi bir konu ve aktarım müthiş etkiler yaratabiliyor ve bişeyleri değiştiriyor.  

***Kahramanlarınız (idolleriniz) kimler?***

-Benim oyunlaştırmayla tanıştıran ve belki de başka yerde gördüysem de ilgimi çekmese de onun yaklaşımlarındaki ‘Mastery’ dediği uzmanlaşma odaklı oyunlaştırmalar sayesinde buralardayım: Niels van der Linden. Hala düzenli görüşmelerimizde bana mentorluğa devam etmekte.

***Bu konuşmayı yapmakta sizi ne etkiledi?***

-Beraber bulunduğum insanlar ve hikayeleri. Gerçekten herkesin muazzam bir hikayesi vardı, benim konum olan oyunlaştırma güçlüydü aslında hikayemi yazmaya devam ediyorum.

***İlhamınızı nereden alıyorsunuz?***

-Öğrenmek ve paylaşmaktan! Yaptığım her sunumda aslında ben de bir şeyler öğreniyorum. Eğitimci olarak Oyunlaştırma bilinçli seçtim hem fiziksel hem de dijitalde karşılığı olan ve farklı branşlara uyarlanabilen bir yaklaşım. Bu yüzden öğrendikçe bunları başkalarına aktarıp onların tepkilerini görmek çok güzel.

***Sizce, “Sahne heyecanı” gerçekten var mi?***

-Kesinlikle. Hatta versiyonları var. Bazıları insan görünce heyecanlanır bazıları da kamera karşısında kimse yokken. Ama bunu bol bol prova ve deneyimle aşıyorsunuz o da kesin.

***Sahnede hiç heyecanlandiniz mi? Evetse, konuşmanın hangi kısmında?***

-Evet burada artık yazabiliriz sanırım, küçük bir aksaklıktan dolayı uzattığım 2-3 dakikada ‘bu neden başıma geldi’ gibi düşünceler oldu, ama sonra konuşmanın zaten büyük kısmını yaptığım için toparlayıp hızlıca bitirdim. Sadece daha etkili ve keyifle bitirmek isterdim, sonraki yurtdışında yaptıgım sunumlarda öyle yapıyorum, uzunca bekliyorum bitirince

***Konuşmanız, dinleyicilerin hayatında/ düşüncelerinde neyi/ neleri değiştirmiş olabilir?***

-Oyunun sadece eğlence amaçlı olmadığını, kişisel hayattan işyerlerine kadar bir çok yerde kurgulanabilir olduğunun farkına varmaları bence yeterlidir. Zaten oyunun gücüne inanlar devamını internetten keşfedebileceklerdir. Bir de herhangi bir taktik ya da hazır uygulamayla hayatlarına sokarlarsa ne mutlu bana!

***“Hayatta yapmam!” dediğiniz şey(ler)?***

-Hayatta yapmam demek sanırım.

***“Ölmeden yapmak istiyorum!” dediğiniz şeyler?***

-Fethiye’de doğduğum köye yerleşmek ve torunlarımla bol bol aşık atıp oyun oynayıp bugünleri anlatmak

***En sevdiğiniz sebze?***

-Patlıcan içeren yemeklere bayılırım.

***Günde kaç saat uyuyorsunuz?***

-Bir bana olarak çok değişken olmakla haftaiçleri 5-6 saat civarında. Gündüzümü işime ve aileme ayırdığımdan genelde geceleri çalışıyorum, ancak 1-2 saat mutlaka uyuyorum ertesi günü çıkarabilmek için.

***Hayatınızda hiç “işte şimdi kaybettim!” dediğiniz bir an oldu mu?***

-Kurumsal hayatta uzun süre oldum ve çok rekabetçi ortamları olan firmalarda çalıştım. Bu yüzden hem şimdi kazandım hem de şimdi kaybettiklerim çok oldu. Ama şimdi bakınca aslında bir illüzyon içinde yaşanmış mutlu bile olduğumuzu sansak yapay bir deneyimlermiş. Hayattaki en güzel şey mutlu olduğun işte üretmek,öğrenmek ve paylaşmak. Şuanki mutluluğum bundan. Belki de yıllar sonra da bu dönem için yorumlar yaparım , hayat

***Yaptığınız işte sizi en mutlu eden şey nedir?***

-Üretmek, paylaşmak ve merak uyandırmak!

***Piyasada en sevdiginiz bilgisayar/ playstation vs. oyunu nedir?***

-GTA tüm serisini çoklu sayıda oynamışımdır. Evde hala PS3 var ve kızımla Singstar,DanceStar tarzı oyunlar oynuyoruz. Üniversite yıllarım Warcraft yıllarına denk geldi online bir turnuva yüzünden bir finalime gidememiştim,daha büyük sorun buna üzülmemiştim de  Oyun hep içimdeydi.

***Oyunlaştırmanın en iyi kullanıldığı sektör sizce nedir?***

-Geçtiğimiz ay İngiltere’de ‘Learning Technologies’ konferansında en çok paylaşılan tweet’lerden biri şuydu: ‘Eğitim sektörü olarak Fitness Oyunlaştırmalarından öğreneceğimiz çok şey var’. Şuanda etrafımızda kim hangi konuyu ne kadar biliyor göremiyoruz ancak kaç adım atmış,hangi seviyede spor yapıyor görebileceğimiz mobil telefonumuz,bilekliki saat kullanan fitness uygulamaları var. Evet Fitness yani spor uygulamaları hem rekabet hem işbirliği kurguları,çok güzel deneyimleriyle birlikte oyunlaştırmada öncü durumdalar. Eğitim ve Satış/pazarlama bence onları izliyor. Uzun vadede finans ve sağlık takipçisi olacak. Daha kritiği IOT yani nesnelerin internetiyle evimizden arabamıza, yollarımızdan ülkemize tüm enerji sektörü de devlet yönlendirmesiyle oyunlaştırmaya girmek durumunda. Çin bunun adımlarını edevlet uygulamasında atmaya başladı ve iyi bir deneyim örneği olacak. Faturalarınızı, kiranızı zamanında öderseniz internet hızınız artıyor ve daha düşük faizle kredi çekebiliyorsunuz, hatta daha iyi bir iş teklifi alabiliyorsunuz.
Evet oyunlaştırma oyunu yeni başlıyor.
